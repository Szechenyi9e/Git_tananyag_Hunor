<!DOCTYPE html>
<html>
    <body style="background-color: rgb(107, 66, 35)">
    <title>
        Petőfi szerelmes versek
    </title>
    <head><center><font size="6"><b>
        Petőfi Sándor: Szeptember Végén
    </head></center></font></b>
    <body><h2><center><i>
        Még nyílnak a völgyben a kerti virágok,<br>
        Még zöldel a nyárfa az ablak előtt,<br>
        De látod amottan a téli világot?<br>
        Már hó takará el a bérci tetőt.<br>
        Még ifju szivemben a lángsugarú nyár<br>
        S még benne virít az egész kikelet,<br>
        De íme sötét hajam őszbe vegyűl már,<br>
        A tél dere már megüté fejemet.<br>
        Elhull a virág, eliramlik az élet...<br>
        Űlj, hitvesem, űlj az ölembe ide!<br>
        Ki most fejedet kebelemre tevéd le,<br>
        Holnap nem omolsz-e sirom fölibe?<br>
        Oh mondd: ha előbb halok el, tetemimre<br>
        Könnyezve borítasz-e szemfödelet?<br>
        S rábírhat-e majdan egy ifju szerelme,<br>
        Hogy elhagyod érte az én nevemet?<br>
        <br>
        Ha eldobod egykor az özvegyi fátyolt,<br>
        Fejfámra sötét lobogóul akaszd,<br>
        Én feljövök érte a síri világból<br>
        Az éj közepén, s oda leviszem azt,<br>
        Letörleni véle könyűimet érted,<br>
        Ki könnyeden elfeledéd hivedet,<br>
        S e szív sebeit bekötözni, ki téged<br>
        Még akkor is, ott is, örökre szeret!<br>
    </body></h2></center></i>
    <center>
    <img src="őszi kép.jpg" width="900">
    </center>
    <h3><body color="white" size="3">
    <a href="https://magyar-irodalom.elte.hu/sulinet/igyjo/setup/portrek/petofi/szeptveg.htm">Ide kattintva olvashatsz még ehhez hasonló verseket.</a>
    </h3></body>
</html>